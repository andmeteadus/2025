---
layout: page
---

Aine läbimiseks tuleb läbi viia kas praktiline andmeanalüüs ning kirjutada saadud tulemustest populaarteaduslikus vormis artikkel või teha Shiny rakendus. Projekti tulem on illustreeritud asjakohaste joonistega ning on arusaadav ka mitte-statistikule. Projekt tuleb teha 1-3 liikmelises meeskonnas. Tulemusi on vaja esitleda suulisel kaitsmisel.

Inspiratsiooniks saab vaadata [2019.](https://andmeteadus.github.io/2019/projektid/),  [2020.](https://andmeteadus.github.io/2020/projektid/) ja [2021.](https://andmeteadus.github.io/2021/projektid/) aasta projekte. 

### Tähtajad 

* Projekti esitamise tähtaeg - TBD
* Projektide esitlused - TBD

 Projekti saab esitada Moodle's Projekti foorumis. Lisa sinna projektiteema, andmete allikas, projekti tegijad ja tulemus. Vaata, et oleks kindlasti lisatud kõik projekti failid (vajalikud andmed, R-i skriptid, markdown failid jne).

### Mida on vaja esitada?

**a1. Artikkel**

Vaja on esitada märgenduskeeles Markdown kirjutatud artikkel.
Näiteks selle sama lehe lähtekoodi näed [siit](https://raw.githubusercontent.com/andmeteadus/2023/master/projekt_juhend.md).
Artikli puhtandi võid kirjutada RStudios.

Abiks on järgmised [Markdowni näpunäited](https://github.com/adam-p/markdown-here/wiki/Markdown-Cheatsheet#images).

**a2. Rakendus**

Vaja on luua R Shiny rakendus, kus on visualiseeritud väljavalitud andmestikku. Esitada tuleb nii R-i kood(id) kui ka kasutatud andmetabelid.

**b. Kood**

Vaja on esitada andmeanalüüsi R-i kood.
Selle eesmärgiks on veenduda, et analüüs on reprodutseeritav. 

### Hindamine

* Kas populaarteaduslik artikkel / rakendus on põnev ja selge?
* Kas visualisatsioonid on atraktiivsed ja annavad vastuse uuritud küsimusele?
* Kas andmeanalüüs on reprodutseeritav?

### Retsensioon

Retsensioon on hinnang kaastudengi(te) tööle (pikkus kuni 1lk), mis sisaldab järgmisi punkte:

* Hinnang töö vormistusele, joonistele, analüüsile
* Kas kood töötab ja saate samasuguse väljundi nagu töö autor(id)
* Töö tugevused ja nõrkused (kui neid on)
* Vähemalt 2 küsimust töö autori(te)le (või ettepanekut, mida oleks võinud töös teistmoodi teha)

